—ml-

propagatae sunt, per plus sex saecula licentiae grammaticorum et
lectorum, socordiae librariorum traditas luisse, porro antiquitatis illa ⁵
testimonia in uno tantum alterove codice saepenumero servata
esse, concedendum est ab auctore recensionis Palatinae ex archetypo
principe et semeiosin et litteras illas Graecas et titulorum formam
primariam in exemplar, quod condebat, plene tralatas esse; in
quarum omnium integritate imminuenda tempus plus mille annorum
non tantum efficere potuit, quantum in Ambrosiani recensione
unius hominis deliberatum consilium. in scaenarum distinctione
pauca correctionis factae vestigia in P apparent paene evanes-
centia prae iis, quae Ambrosiani corrector fortissime posuit.
quaerentibus de hac re nobis ostendunt sane inconstantiam maxi-
mam, sed earn philologis quidem prae Ambrosiani elegantia et
constantia longe praeferendam. correctionis vero metricae, quo
in genere ad summum licentiae fastigium escendit auctor Am·
brosianae recensionis, in iis saltem partibus, quae in A aetatem
tulerunt — de reliquis cur milri agendum non fuerit, apertum est
- paene nullum ego quidem exemplum detegere potui.

Quod inde colligendum esse iam supra meo iure dixi, codices
Palatinos ex integriore quam Ambrosianum archetypo, quippe
qui solus antiquitatis documenta religiose servaverit, derivatos
esse, non minus evidenter comprobasse mihi videor eo capite,
quod est de recensione grammatica. nam graviorum mutationum,
quae certe ad ipsos auctores recensionum‚ non ad posterioris
aetatis grammaticos redeunt, numerus in A multo frequentior est,
quam in P, earum autem, quibus rationes proprie grammaticae
ansam mutandi non solum auctoribus recensionum‚ verumetiam
magistellis librariisque dare potuerunt, si in P paullo plures in-
veniuntur, ad recensionum bonitatem cave multum valere credas,
cuni inter saeculum V et XI partem certe earum natam esse
consentaneum sit. longe autem gravius est, quod disputatione
de Epic. 620. Mil. plor. 1180. Tmo. 271. Mil. plor. 24 (cf. p. 20 sqq.
118 sq.) evictum est, Ambrosianum omnibus illis locis, quibus ad
Varronis et Verri Flacci tempora diversitates scripturae redeunt,
gravissimam ostendere retractationem susceptam non sine doctrina,
cum P veram ubique scripturam etsi ex parte (velut Mil. plor. 1180
ecfafitlato) certe non intellectam, nihilo minus curn fide propa-
gatam praebeant vide quanto propius ad antiquissimum fabula-
rum Plautinarum exemplar, in quo omnis Plauti crisis 'condita est,
accedant Palatini, quam Ambrosianus. quod antequam cognitum

 

