106
'Pseudulo versus 193. 255 ei nomen lenonis facile suppeditabant3
nam haec appellativa mero casu oculos correctoris fugisse quae
iuxta scripta sunt nomina propria demonstrant. contra consilium eor·
Α rectoris apertissime in eo conspicitur, quod, ubicunque ulla de causa
non potuit nomina propria scaenis superscribere, ad varia artificia
confugit. veluti in Sticho fabula vel Plautus vel qui post cius aetatem
fabulam retractavit ι) sororum, quae in scaena prima colloquuntur,
nomina adeo non curavit, ut altera tantum in ipsis versibus no
mine appelletur, alterius nomen prorsus reticeatur. unde vides
scaenae primas in archetypo titulum luisse ,sorores II‘, id quod
in P hodie quoque legimus. sed nomina propria additurus gram·
maticus Palatinorum ex vv. 247 et 331 alterum nomen ,Pane-
gyris‘ recte elicuit, pro altero autem proclivi errore pueri nomen
,Pinacium‘, quocum Panegyris in scaena II 2 colloquitur,
scripsit. Ambrosianus autem recensionis auctor quid fecit?
sororum nomina, quae solito more substituturus erat, cum
iu prima scaena non legeret nec diligentius ultra hauc circum⁸
spiceret, antiqua inscriptione prorsus abiecta audacissime nova
nomina effinxit ,Philumena Pamphila‘, Terentii ut videtur memor,
qui his nominibus usus est. quorum cum nomen ,Pamphila‘, ut·
pote meretrici tantum non mulieri honestissimae aptum, a limine
reiciendum sit, ,Philumena‘ per se forsitan ferri posset, nisi
mulieris eo nomine in A appellatae verum nomen ,Panegyris‘ et
Palatinorum titulo et vv. 247. 331, quibus in A quoque servatum
est, omni dubitatione exemptum esset. iam vero memineris velim
versus Stich. 393, quem p. 40 tractavi, ubi auctor recensionis
Ambrosianus nomine ,Pamphilippus‘ remoto substituit ,Pam-
philus‘: numquis dubitabit quin eidem, qui ,Pamphilam‘ iu
Plautum induxit, etiam Pamphili nomen et versus 393 metrica
correctio debeatur? vide quam memorabili exemplo appareat
correctorem non solum verbis poetae mutandis operam dedisse
sed etiarn eiusmodi res arbitrio suo subiecisse3 et si vel buic
argumento quis fidem abrogaverit, non poterit refragari, si altero
exemplo etiam graviore neque adhuc ut videtur cognito de·
monstravero comestorem, ut Truoalcati scaenam 111 cum ante·
cedenti coniungeret, violentissime non solum inscriptionem *sus-
tulisse, sed etiam versus antecedentis metrum mutasse ; quod

¹) De Stichi διασκευή cf. ‘Goetzii praes. p. IX. XV.

 

